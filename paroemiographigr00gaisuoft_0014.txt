x PRAEFATIO

subjicitur. Quae Metrica Proverbia, quo rudioribus
obsequerer, moremque typographo gererem, totidem
Latinis versibus, eodemque metri genere, epico, iam-
bico, ac trochaico, quoad fieri ejus a me potuit, fideliter
post Erasmi ac Fed. Morelli Regii Professoris inter-
pretationem reddere tentavi. Quid sim assecutus, vel
secutus potius, tuum erit judicium. Abunde erit si
fidem tibi probaverO, qui poetae nomen numquam af-
fectarim: lampade aliis tradita, lauream invidens ne-
mini. Certe spes est aequiores mihi fore judices, qui
nihil hoc interpretandi genere difficilius esse, vel usu
animadverterint ipsi, vel in eadem arena decertarint:
cum ne Homerum quidem poetarum principem recen-
tiorum quisquam totidem Latine versibus reddere ad
hanc diem voluerit: etsi Hesiodum Ulpius Frisius‚ et
Musaei παίγνια And. Papius tentarint.

Et vero nihil meum hunc conatum, eorum qui ante
me proverbia diligenter e Graecis Latinisque auctori-
bus collegere, infringere debuit industria: quod sum-
mum ac perfectum id demum esse videatur, cui addi
amplius nihil possit. Proverbiorum vero infinita quae·
dam est atque innumerabilis omnium paene gentium
ratione et oratione utentium copia. Quin itaque cres-
cere haec indies silva adagiorum legendo commentan-
doque queat, nemo, nisi admodum in litteris hospes,
infitiabitur. At ne Aristotelem quidem (ut Graecos in
hoc argumenti genere potissimum, ac paroemiographo-
rum principem nominem) in philosophia deterruit a
scribendo Platonis amplitud03 nec ipse Aristoteles ad-
mirabili quadam scientia, aureumque dicendi flumen,
ceterorum aequalium studia restinxit. Nam in poetis
non uni Homero locus est in heroicis; aut Sophocli
vel Euripidi in tragicis, aut in lyricis Pindaro vel Al..
cae0; sed horum vel secundis, vel etiam infra secundos.
Post Demosthenem vero, eJusque adversarium AEsch-i-

